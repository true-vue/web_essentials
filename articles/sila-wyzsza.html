<!DOCTYPE html>
<html lang="pl">

<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>„Siła wyższa” - zasady uzupełnienia wynagrodzenia pracownika</title>
  <link rel="stylesheet" href="../css/main.css" />
</head>

<body>
  <header>
    <div class="app-bar">
      <a class="logo" href="/">
        <img src="/img/logo-zus-info-hub.png" alt="ZUS INFO HUB logo" />
      </a>
      <div class="app-title"></div>
      <nav class="primary">
        <a href="/" class="current">Artykuły</a>
        <a href="/">O nas</a>
        <a href="/contact.html">Kontakt</a>
      </nav>
    </div>
  </header>
  <main>
    <img class="main" src="../img/19-2000x500.jpg" alt="nature" />
    <article class="page-content">
      <nav class="back"><a href="/">Powrót do listy</a></nav>
      <h1>„Siła wyższa” - zasady uzupełnienia wynagrodzenia pracownika</h1>
      <p>20 marca2024</p>
      <p>
        Zgodnie z art. 1481 § 1 k.p., pracownikowi przysługuje w ciągu roku
        kalendarzowego zwolnienie od pracy, w wymiarze 2 dni albo 16 godzin, z
        powodu działania siły wyższej w pilnych sprawach rodzinnych
        spowodowanych chorobą lub wypadkiem, jeżeli jest niezbędna
        natychmiastowa obecność pracownika. W okresie tego zwolnienia od pracy
        pracownik zachowuje prawo do wynagrodzenia w wysokości połowy
        wynagrodzenia.
      </p>
      <p>
        Przy ustalaniu podstawy wymiaru zasiłku pracownikowi, który korzystał
        ze zwolnienia od pracy z powodu działania siły wyższej w pilnych
        sprawach rodzinnych na podstawie art. 1481 § 1 k.p. należy przyjąć
        stałe miesięczne wynagrodzenie pracownika wynikające z umowy.
      </p>
      <p>Jeżeli natomiast:</p>
      <ul>
        <li>zamiast stałego wynagrodzenia wynikającego z umowy o pracę,</li>
        <li>poza stałym wynagrodzeniem wynikającym z umowy o pracę</li>
      </ul>
      <p>
        pracownikowi przysługują zmienne składniki wynagrodzenia, należy je
        przyjąć po uzupełnieniu, według zasady opisanej w art. 37 ust. 2
        ustawy zasiłkowej oraz w punkcie 286
        <a href="#">
          Komentarza do ustawy o świadczeniach pieniężnych z ubezpieczenia
          społecznego w razie choroby i macierzyństwa - wybrane zagadnienia </a>.
      </p>
      <p>
        Oznacza to, że wynagrodzenie miesięczne zmienne, które pracownik
        osiągnąłby, gdyby przepracował cały miesiąc, ustala się poprzez
        podzielenie wynagrodzenia osiągniętego za przepracowane dni robocze
        przez liczbę dni, w których zostało ono osiągnięte i pomnożenie przez
        liczbę dni, które pracownik był obowiązany przepracować w danym
        miesiącu - jeżeli przepracował choćby jeden dzień.
      </p>
      <p>
        <strong>Przykład I</strong>
        Pracownik zatrudniony jest w pełnym wymiarze czasu pracy z
        wynagrodzeniem 8 000 zł. Pracownik stał się niezdolny do pracy w
        październiku. W sierpniu, czyli jednym z miesięcy przyjmowanych do
        ustalenia podstawy wymiaru zasiłku, pracownik ten korzystał z
        dwudniowego zwolnienia tytułem działania siły wyższej (zachowując
        prawo do 50% wynagrodzenia).
      </p>

      <p>
        Ustalając podstawę wymiaru zasiłku w miesiącu październiku,
        wynagrodzenie pracownika za miesiąc sierpień należy przyjąć w stałej
        miesięcznej wysokości wynikającej z umowy o pracę, po pomniejszeniu o
        13,71 % tego wynagrodzenia (8 000 - 13,71% = 6 903,2 zł.).
      </p>
      <p>
        <strong>Przykład II</strong>
        Pracownik zatrudniony jest w pełnym wymiarze czasu pracy z
        wynagrodzeniem zmiennych/ godzinowym. Pracownik stał się niezdolny do
        pracy w październiku. W sierpniu, czyli jednym z miesięcy
        przyjmowanych do ustalenia podstawy wymiaru zasiłku, pracownik ten
        korzystał z dwudniowego zwolnienia tytułem działania siły wyższej
        (zachowując prawo do 50% wynagrodzenia). W miesiącu tym pracownik
        faktycznie przepracował 20 dni i osiągnął wynagrodzenie w wysokości 8
        900 zł.
      </p>
      <p>
        Ustalając podstawę wymiaru zasiłku w miesiącu październiku,
        wynagrodzenie pracownika za miesiąc sierpień należy uzupełnić w
        następujący sposób:
      </p>
      <ul>
        <li>
          <strong>8 900 zł : 20 = 445 zł - wynagrodzenie za przepracowanie pełnego
            dnia</strong>
        </li>
        <li>
          <strong>445 zł x 22 = 9 790 zł - uzupełnione wynagrodzenie za miesiąc
            sierpień.</strong>
        </li>
        <li>
          <strong>
            9 790 zł - 2 x (445 - 50%) = 9 345 zł - uzupełnione wynagrodzenie
            za miesiąc sierpień po odjęciu 50% za 2 dni zwolnienia z pracy
            tytułem działania siły wyższej.
          </strong>
        </li>
      </ul>
      <p>
        Natomiast, aby móc uzupełnić wynagrodzenie zmienne pracownika
        korzystającego ze zwolnienia od pracy z powodu działania siły wyższej
        w pilnych sprawach rodzinnych na podstawie art. 1481 §1 k.p. przez
        kilka godzin dziennie, należy każdorazowo ustalić stawkę godzinową
        pracownika. Jest ona wyliczana poprzez podzielenie sumy zmiennych
        składników wynagrodzenia wypłaconych w miesiącu/kwartalnie, w którym
        wystąpiła nieobecność w pracy, przez liczbę godzin faktycznie
        przepracowanych w tym miesiącu/kwartale przez pracownika.
      </p>
      <p>
        Ustaloną w ten sposób stawkę godzinową należy pomnożyć przez liczbę
        godzin, w których pracownik korzystał z działania siły wyższej i
        następnie przez 50% (w związku ze zwolnieniem od pracy wynikającym z
        działania siły wyższej otrzymał on bowiem wynagrodzenie wynoszące
        50%). Obliczoną w ten sposób wartość należy dodać do zmiennego
        wynagrodzenia pracownika osiągniętego w danym miesiącu/kwartale.
      </p>
      <p>
        <strong>Przykład III</strong>
        Pracownik zatrudniony jest w pełnym wymiarze czasu pracy z
        wynagrodzeniem zmiennym. Pracownik stał się niezdolny do pracy w
        październiku. W sierpniu, czyli jednym z miesięcy przyjmowanych do
        ustalenia podstawy wymiaru zasiłku pracownik osiągnął wynagrodzenie w
        kwocie 7 830 zł i korzystał z dwóch godzin zwolnienia tytułem
        działania siły wyższej (zachowując prawo do 50% wynagrodzenia),
        przepracował zatem 174 z 176 wymaganych godzin.
      </p>
      <p>
        Ustalając podstawę wymiaru zasiłku w miesiącu październiku,
        wynagrodzenie pracownika za miesiąc sierpień należy uzupełnić w
        następujący sposób:
      </p>
      <p>
        <strong>7 830 zł : 174 = 45 zł - stawka godzinowa pracownika</strong>
      </p>
      <p><strong>45 zł x 2 = 90 zł</strong></p>
      <p><strong>90 zł x 50% = 45 zł</strong></p>
      <p>
        <strong>7 830 zł + 45 zł = 7 875 zł - uzupełnione wynagrodzenie za
          sierpień.</strong>
      </p>
      <p>
        Dni, w których pracownik korzystał ze zwolnienia od pracy z powodu
        działania siły wyższej w pilnych sprawach rodzinnych na podstawie art.
        1481 § 1 k.p. przez kilka godzin należy uznać za dni przepracowane
        przez pracownika i w taki sposób płatnik składek winien wykazać je w
        przedkładanym do Zakładu zaświadczeniu.
      </p>
      <p>Podstawa prawna:</p>
      <ul>
        <li>
          [1] Ustawa z dnia 25 czerwca 1999 r. o świadczeniach pieniężnych z
          ubezpieczenia społecznego w razie choroby i macierzyństwa (Dz. U. z
          2023 r. poz. 2780.
        </li>
        <li>
          [2] Ustawa z dnia 26 czerwca 1974 r. Kodeksu pracy (Dz. U. z 2023 r.
          poz. 1465).
        </li>
      </ul>
      <nav class="back"><a href="/">Powrót do listy</a></nav>
    </article>
  </main>
  <footer>
    <div class="page-content">To jest stopka</div>
  </footer>
</body>

</html>